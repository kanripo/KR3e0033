# -*- mode: mandoku-view -*-
#+TITLE: 太平惠民和劑局方
#+DATE: 2019-03-29 21:04:37.304526
#+PROPERTY: ID KR3e0033
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 9
<pb:KR3e0033_WYG_009-1a>¶
　　欽定四庫全書¶
¶
　　太平惠民和劑局方卷九¶
¶
　　宋　陳師文等　撰¶
¶
　　治婦人諸疾(外有治療諸方互見各類)¶
¶
　　熟乾地黄丸治婦人風勞虛冷一切諸疾或風寒邪氣¶
留滯經絡氣血冷澁不能温潤肌膚或風寒客于腹内¶
則脾胃冷弱不能尅消水糓或腸虛受冷大便時泄或¶
子藏挾寒不能成胎月水不調乍多乍少或月前月後¶
<pb:KR3e0033_WYG_009-1b>¶
或淋濇不止或閉斷不通結聚癥瘕面體少色飲食進¶
退肌肉消瘦百莭酸疼時發寒熱漸至羸損𢃄漏五色¶
隂中冷痛時發腫痒月水將行臍腹先痛皮膚皺澀瘾¶
疹瘙痒麻痺筋攣面生䵟&KR0845;髪黄脱落目淚自出心忪¶
目眩及産後勞損未復肌瘦寒熱顔色枯黒飲食無味¶
漸成蓐勞並皆療之¶
¶
　　熟乾地黄(酒浸)五味子(㨂净)栢子仁(㣲炒别研)芎藭(各一兩半)¶
¶
　　澤蘭(去梗二兩一分)禹餘糧(火燒紅醋淬七遍細研)防風(去蘆义)¶
¶
<pb:KR3e0033_WYG_009-2a>¶
　　肉蓯蓉(酒浸一宿)白茯苓(去皮)厚朴(去粗皮薑汁炙)白芷¶
¶
　　乾薑(炮)　　山藥　　　細辛(去苖)　卷栢(去根各一兩)¶
¶
　　當歸(去蘆酒浸炒)藁本(去蘆洗)甘草(炙各一兩三分)人參¶
¶
　　蜀椒(去目及閉口者㣲炒出汗)蕪荑(炒)　　續斷¶
¶
　　牛膝(去苖酒浸一宿)蛇牀子(㨂净㣲炒)杜仲(去粗皮炙黄)艾葉(炒各三分)¶
¶
　　赤石脂(醋淬)　石膏(煅研飛各二兩)肉桂(去粗皮)石斛(去根)¶
¶
　　白术(各一兩一分)紫石英(煅醋淬研飛三兩)¶
¶
　　右件藥搗羅為末煉蜜和搗五七百杵丸如梧桐子¶
<pb:KR3e0033_WYG_009-2b>¶
大每服三十丸温酒或米飲下空心食前服常服飬¶
血補氣和順榮衛充實肌膚調勻月水長髪駐顔除¶
風去冷令人有子温平不熱無毒姙娠不冝服之¶
¶
　　澤蘭丸治産後勞傷腑藏虚羸未復氣血不調肢體瘦¶
弱困乏少力面色萎黄心常驚悸多汗嗜卧飲食不進¶
産後百日内毎日常服壮氣益血暖下藏進飲食¶
¶
　　黄耆　　　澤蘭(去梗)　牛膝(去苖酒浸一宿)人參(去蘆)¶
¶
　　赤石脂(煅各一兩)附子(炮去皮臍)木香　　　萆薢¶
¶
<pb:KR3e0033_WYG_009-3a>¶
　　白茯苓(去皮)續斷(各三分)肉桂(去粗皮)芎藭¶
¶
　　白术　　　乾薑(炮)　　當歸(去蘆剉㣲炒)¶
¶
　　甘草(炙㣲赤各半兩)　　　　　熟乾地黄(净洗酒蒸焙一兩半)¶
¶
　　右為末煉蜜丸如梧桐子大每三十丸温米飲下空¶
心食前¶
¶
　　鍾乳澤蘭丸補虚羸益血氣治衝任虚損月水不調臍¶
腹㽲痛腰腿沉重四肢倦怠百節酸疼心忪恍惚憂恚¶
不樂面少光澤飲食無味除下藏風冷治𢃄下三十六¶
<pb:KR3e0033_WYG_009-3b>¶
疾崩中漏下五色子宫乆冷無子及数堕胎或因産勞¶
損衝任血氣虚羸肌瘦嗜卧乆服補煖元藏潤澤肌膚¶
長髪去䵟除頭風令人有子¶
¶
　　鍾乳粉(三兩)澤蘭(二兩二錢半)蕪荑(炒　半兩)　人參(去蘆)¶
¶
　　栢子仁(炒别搗)石膏(研飛)　石斛(去根)　甘草(㣲炙赤)¶
¶
　　熟乾地黄(酒䒱各一兩)　芎藭　　　白芷¶
¶
　　牛膝(去蘆酒浸焙)山藥　　　當歸(去蘆炒各一兩二錢半)¶
¶
　　山茱茰(一兩二錢半)艾葉(醋炒七錢半)防風(一兩七錢半)藁本¶
¶
<pb:KR3e0033_WYG_009-4a>¶
　　細辛(去苖不見火)肉桂(去粗皮各一兩)麥門冬(去心焙一兩半)¶
¶
　　右為細末煉蜜和為丸如梧桐子大每服三十丸至¶
五十丸温酒或米飲下空心食前日二服¶
¶
　　人參荆芥散治婦人血風勞氣身體疼痛頭昏目澀心¶
怔煩倦寒熱盗汗頰赤口乾痰嗽胸滿精神不爽或月¶
水不調臍腹㽲痛痃癖塊硬疼痛發歇或時嘔逆飲食¶
不進或因産將理失莭淹延瘦瘁乍起乍卧甚即著牀¶
¶
　　荆芥穗　羚羊角(鎊)　酸棗仁(㣲炒)生乾地黄¶
¶
<pb:KR3e0033_WYG_009-4b>¶
　　枳殻(麺炒)　人參　　鼈甲(醋浸去裙炙黄)肉桂(去粗皮)¶
¶
　　白术　　　柴胡(各七兩半)甘草(剉爁)　芎藭¶
¶
　　赤芍藥　　牡丹皮　防風(去苖义)當歸(各五兩)¶
¶
　　右為粗末每服三錢水一盞半生薑三片煎至八分¶
去查熱服不拘時日二服常服除一切風虚勞冷宿¶
病有孕不冝服¶
¶
　　牡丹煎丸治婦人衝任本虚少腹挾寒或因産勞損子¶
藏風寒摶冷血氣結生瘕聚結硬發歇臍腹刺痛脇肋¶
<pb:KR3e0033_WYG_009-5a>¶
𦂳脹腰膝疼重拘攣腫滿背項强急手足麻痺或月水¶
不調或瘀滯澀閉或崩漏𢃄下少腹冷疼寒熱盗汗四¶
肢酸痛面色萎黄多生䵟&KR0845;羸乏少力心多驚悸不欲¶
飲食¶
¶
　　𤣥胡索　　縮砂仁(各半兩)赤芍藥　　丹皮(各一兩)¶
¶
　　山茱茰　　乾薑(炮各半兩)　熟乾地黄(酒浸)龍骨(細研水飛)¶
¶
　　㯽榔　　　羌活(各二兩)　藁本(去土)　五味子¶
¶
　　人參　　　白芷　　　當歸(去蘆酒浸)　乾山藥¶
¶
<pb:KR3e0033_WYG_009-5b>¶
　　澤㵼　　　續斷(細者)　肉桂(去粗皮)白茯苓¶
¶
　　白术　　　附子(去皮臍)木香¶
¶
　　牛膝(去苗酒浸一宿焙)萆薢(炮為末炒熟各一兩)　石斛(去根酒浸二兩)¶
¶
　　右為細末煉蜜和丸如梧桐子大每服二十丸至三¶
十丸温酒或醋湯下空心食前二服姙娠不冝服¶
¶
　　椒紅丸治婦人血氣不調藏腑怯弱風冷邪氣乘虚客¶
摶臍腹冷疼脇肋時脹面色痿黄肌體羸瘦怠惰嗜卧¶
不思飲食常服補虚損煖下藏逐痼冷¶
¶
<pb:KR3e0033_WYG_009-6a>¶
　　沉香　　　莪术　　　訶梨勒(煨去核)椒紅(㣲炒出汗)¶
¶
　　當歸(去蘆酒浸㣲炒)附子(炮去皮臍)白术(各一兩)麝香(一分别研)¶
¶
　　丁香　　　肉豆蔲(炮)　髙良薑(去蘆微焙炒各半兩)¶
¶
　　右為細末入麝香勻酒煑麺糊丸如梧桐子大每服¶
三十丸用温酒下空心食前¶
¶
　　熟乾地黄散治婦人勞傷血氣腑藏虚損風冷邪氣乘¶
虚客摶肢體煩痛頭目昏重心多驚悸寒熱盗汗羸瘦¶
少力飲食不進¶
¶
<pb:KR3e0033_WYG_009-6b>¶
　　丹參(去蘆頭)防風(去蘆义)當歸(去蘆㣲炒)細辛(去苗)¶
¶
　　藁本(去蘆洗)芎藭(各半兩)人參　　　白术(各一兩)¶
¶
　　白茯苓(去皮)肉桂(各粗皮各一兩)附子(炮去皮臍)續斷¶
¶
　　黄茋(去蘆各三分)熟乾地黄(酒䒱焙一兩)¶
¶
　　右為粗散每服四錢水一盞半入生薑半分棗五個¶
擘破煎至一盞濾去查食前温服¶
¶
　　安息活血丹治衝任不足下焦乆寒臍腹㽲痛月事不¶
匀或來多不斷或過期不來或崩中去血或𢃄下不止¶
<pb:KR3e0033_WYG_009-7a>¶
面色痿黄肌肉瘦瘁肢體沉重胸脇脹滿氣力衰乏飲¶
食減少一切血氣虚寒冝服之¶
¶
　　吳茱茰(湯浸七遍焙乾㣲炒)　杜仲(去粗皮剉炒)當歸¶
¶
　　栢子仁(炒)　山茱茰(去核)𤣥胡索　　虎骨¶
¶
　　安息香(搗碎入好酒研澄濾去查銀器内慢火熬成膏)　　木香¶
¶
　　桃仁(去皮尖麺炒㣲黄色)　　杜仲(去粗皮剉炒)¶
¶
　　附子(炮去皮臍各二十兩)　　　澤㵼蘭(葉)　乾薑(炮)¶
¶
　　肉桂(去粗皮)艾葉(㣲炒)　黄茋(去蘆)¶
¶
<pb:KR3e0033_WYG_009-7b>¶
　　牡丹皮　　内蓯蓉(酒浸焙各二斤半)¶
¶
　　右為細末以前安息香膏入白麺同煑作稀糊丸如¶
梧桐子大每服三十丸食前以温酒下醋湯亦得¶
¶
　　吳茱茰湯治婦人藏氣本虚宿挾風冷胷膈滿痛腹脇¶
㽲刺嘔吐惡心飲食或少身面虚浮惡寒戰或泄利不¶
止少氣羸困及因而生産藏氣暴虚邪冷内勝相疾轉¶
甚並皆治之¶
¶
　　桔梗(去苖)　防風(去苖叉)乾薑(炮)　　甘草(炙)¶
¶
<pb:KR3e0033_WYG_009-8a>¶
　　當歸(去苗㣲炒)細辛(去苖各半兩)¶
¶
　　熟乾地黄(三分)　　　　吳茱茰(湯洗七遍㣲炒二兩)¶
¶
　　右為麄散每服三錢水一盞煎至八分細濾去查熱¶
服空心食前¶
¶
　　伏龍肝散治氣血勞傷衝任脉虚經血非時忽然崩下¶
或如豆汁或成血片或五色相雜或赤白相兼臍腹冷¶
痛經乆未止令人黄瘦口乾飲食減少四肢無力虚煩¶
驚悸¶
¶
<pb:KR3e0033_WYG_009-8b>¶
　　伏龍肝(即灶中土也)　　赤石脂(各一兩)芎藭(三兩)¶
¶
　　艾葉(㣲炒各二兩)甘草(炙)　　肉桂(去粗皮各半兩)當歸(去苖炒)¶
¶
　　乾薑(炮各三分)　麥冬(去心一兩半)熟乾地黄(酒浸一宿二兩)¶
¶
　　右為粗散每服四錢水一盞半入棗三個擘破煎至¶
七分去查食前温服¶
¶
　　温經湯治衝任虚損月候不調或來多不斷或過期不¶
來或崩中去血過多不止又治曾經損娠瘀血停留少¶
腹急痛發熱下利手掌煩熱唇乾口燥及治少腹有寒¶
<pb:KR3e0033_WYG_009-9a>¶
乆不受胎¶
¶
　　阿膠(蛤粉碎炒)　當歸(去蘆)　芎藭　　　人參¶
¶
　　肉桂(去粗皮)　牡丹皮　　芍藥　　　甘草(各二兩)¶
¶
　　半夏(湯洗七次焙炒三兩)　　　麥門冬(去心五兩半)¶
¶
　　呉茱茰(湯洗七次焙炒三兩)¶
¶
　　右為粗末每服三錢水一盞半入生薑五片煎至八¶
分去查熱服空心食前服¶
¶
　　禹餘糧丸治婦人𢃄下乆虚胞絡傷敗月水不調漸成¶
<pb:KR3e0033_WYG_009-9b>¶
崩漏氣虚血竭面黄體瘦臍腹裏急腰膝疼重肢體煩¶
痛心忪頭眩手足寒熱不思飲食¶
¶
　　桑寄生　　栢葉(㣲炒)　當歸(去蘆㣲炒)乾薑(炮)¶
¶
　　厚朴(去粗皮塗薑汁炙)鼈甲(醋浸去裙炙黄)附子(炮去皮臍)白术(各一兩)¶
¶
　　禹餘糧(燒醋淬七遍飛研)　　白石脂(各二兩)狗脊(去毛)¶
¶
　　白芍藥(各三分)　　　　吳茱茰(湯洗七次炒半兩)¶
¶
　　右為細末煉蜜和丸如梧桐子大每服三十丸温酒¶
或米飲下空心食前服¶
¶
<pb:KR3e0033_WYG_009-10a>¶
　　逍遥㪚治血虚勞倦五心煩熱肢體疼痛頭目昏重心¶
忪頰赤口燥咽乾發熱盗汗減食嗜卧及血熱相摶月¶
水不調臍腹脹痛寒熱如瘧乂療室女血弱隂虚榮衛¶
不和痰嗽潮熱肌體羸瘦漸成骨蒸¶
¶
　　甘草(㣲炙赤半兩)當歸(去苖剉㣲炒)茯苓(去皮白者)¶
¶
　　芍藥(白)　　白术　　　柴胡(去苖各一兩)¶
¶
　　右為粗末每服二錢水一大盞燒生薑一塊切破薄¶
荷少許同煎至七分去查熱服不拘時候¶
¶
<pb:KR3e0033_WYG_009-10b>¶
　　白薇丸補調衝任温暖子宮治胞絡傷損受風寒乆無¶
子息或受胎不牢多致損墜乆服去下藏風冷令人有¶
子¶
¶
　　秦椒(去目及閉口者㣲炒出汗)白薇(去苖)　熟乾地黄¶
¶
　　當歸(去蘆剉㣲炒)大黄(各一兩七錢半)栢子仁(㣲炒)人參¶
¶
　　桑寄生　　附子(炮去皮臍)肉桂(去粗皮)五味子(去梗)¶
¶
　　吳茱茰(湯浸㣲炒)石斛(去根)　甘草(炙㣲赤)防風(去苖叉)¶
¶
　　牛膝(去苖酒浸一宿焙乾)芎藭(各一兩半)　牡丹皮¶
¶
<pb:KR3e0033_WYG_009-11a>¶
　　藁本(去苖及土各二兩二錢半)禹餘糧(火煅醋淬七遍研二兩)¶
¶
　　右為細末入研藥匀煉蜜丸如梧桐子大每服三十¶
丸至五十丸温酒或米飲下空心食前服纔覺姙娠¶
即住服已懐孕者無不冝服之¶
¶
　　小白薇丸治婦人衝任虚損子藏受寒乆無子息及斷¶
續不産此因上熱下冷百病滋生或月水崩下帶漏五¶
色腰腹疼重面黄肌瘦或因産乳不能將䕶路厠太早¶
或乆坐濕地並冷風從下入血藏既虚風邪内乗或月¶
<pb:KR3e0033_WYG_009-11b>¶
水當行失於調攝傷動胞絡隂陽不和上焦虚陽壅燥¶
下藏邪冷結伏致使胎孕不成冷極傷敗月水不匀飲¶
食減少夜多盗汗面生䵟&KR0845;齒摇髪落脚膝疼重舉動¶
少力並冝服之¶
¶
　　覆盆子(去梗)菖蒲(㣲炒各三兩)白龍骨　　熟乾地黄¶
¶
　　川椒(去目及閉口者㣲炒出汗　　　各一兩)白薇(去苖各一兩)蛇牀子(炒)¶
¶
　　乾薑(炮)　　細辛(去苖)　當歸(去蘆㣲炒)車前子¶
¶
　　芎藭(各半兩)逺志(去心)　桃仁(去皮尖面炒黄)白茯苓(去皮)¶
¶
<pb:KR3e0033_WYG_009-12a>¶
　　藁本(去苖)　人參　　　卷栢(去根)　白芷¶
¶
　　肉桂(去粗皮各三分)麥門冬(去心焙一兩半)¶
¶
　　右為細末煉蜜和丸如梧桐子大每服三十丸温酒¶
或米飲下空心食前常服壮筋骨益血氣暖下藏除¶
風冷令人有子¶
¶
　　紫石英丸治婦人乆冷無子及数經堕胎皆衝任之脉¶
虚損胞内宿寒疾病經水不時暴下不止月内再行或¶
月前月後及子藏積冷虚羸百病崩漏帶下三十六疾¶
<pb:KR3e0033_WYG_009-12b>¶
積聚癥瘕臍下冷痛小腹急重小便白濁已上病證皆¶
令孕育不成以至絶嗣不孕此藥並能生療常服除瘀¶
血温子藏令人有孕臨産易生子及生子充實無病¶
¶
　　烏賊魚骨(燒灰)山預　　　甘草(炙各一兩半)天冬(去心焙)¶
¶
　　紫石英(研各三兩)川烏(炮去皮臍)紫葳　　　辛夷仁¶
¶
　　熟乾地黄　當歸(去蘆㣲炒)卷栢(去根)　石斛(去根)¶
¶
　　禹餘糧(燒醋淬七遍研)　肉桂(去粗皮)芎藭¶
¶
　　密蒙花(各二兩)山茱茰　　人參　　　續斷¶
¶
<pb:KR3e0033_WYG_009-13a>¶
　　牡丹皮　　　桑寄生　　厚朴(去粗皮薑汁炙)細辛(去苖)¶
¶
　　牛膝(去苖各一兩一分)栢子仁(㣲炒别研一兩半)　　　乾薑(炮一兩一分)¶
¶
　　右為細末煉蜜丸如梧桐子大每服三十丸温酒或¶
温米飲下空心食前日二服¶
¶
　　四物湯調益榮衛滋飬氣血治衝任虚損月水不調臍¶
腹㽲痛崩中漏下血瘕塊硬發歇疼痛姙娠宿冷將理¶
失宜胎動不安血下不止及産後乗虚風寒内摶惡露¶
不下結生瘕聚少腹堅痛時作寒熱¶
¶
<pb:KR3e0033_WYG_009-13b>¶
　　當歸(去蘆酒浸炒)川芎　　　　熟地(酒浸蒸)芍藥(白各等分)¶
¶
　　右為粗末每服三錢水一盞半煎至八分去查熱服¶
空心食前若姙娠胎動不安下血不止者加艾十葉¶
阿膠一片仝煎如前法或血藏虚冷崩中去血過多¶
亦加膠艾煎¶
¶
　　陽起石丸治婦人子藏虚冷勞傷過度風寒結摶乆不¶
受胎遂致絶子不産此藥服之大益子宫消除積冷¶
¶
　　陽起石(酒浸半日細研二兩)　　吳茱茰(湯洗七遍焙㣲炒)¶
¶
<pb:KR3e0033_WYG_009-14a>¶
　　熟地黄(各一兩)牛膝(去苖酒浸焙)乾薑(炮)　　白术(各三分)¶
¶
　　右為細末煉蜜和搗三百杵丸如梧桐子大每服二¶
十丸至三十丸温酒或温米飲下空心食前日二服¶
若覺有孕即住服¶
¶
　　白术散調補衝任扶飬胎氣治姙娠宿有風冷胎痿不¶
長或失於将理動傷胎氣多致損墜孕懐常服壮氣益¶
血保䕶胎藏¶
¶
　　牡蠣(燒粉二分)　白术　　芎藭(各四分)¶
¶
<pb:KR3e0033_WYG_009-14b>¶
　　蜀椒(去目及閉口炒出汗三分)¶
¶
　　右杵為㪚每服二錢温酒調服空心食前¶
¶
　　膠艾湯治勞傷血氣衝任虚損月水過多淋瀝漏下連¶
日不斷臍腹疼痛及姙娠將攝失宜胎動不安腹痛下¶
墜或勞傷胞絡胞阻漏血腰痛悶亂或因損動胎上搶¶
心奔衝短氣及因産乳衝任氣虚不能約制經血泄瀝¶
不斷延引日月漸成羸瘦¶
¶
　　阿膠(碎炒燥)芎藭　　　甘草(炙各二兩)　當歸¶
¶
<pb:KR3e0033_WYG_009-15a>¶
　　艾葉(㣲炒各三兩)白芍藥　　熟乾地黄(各四兩)¶
¶
　　右為粗末每服三錢水一盞酒六分煎至八分濾去¶
查稍熱服空心食前日三服甚者連夜併服¶
¶
　　保生丸飬胎益血安和子藏治姙娠將理失宜或因勞¶
役胎動不安腰腹痛重胞阻漏胎惡露時下子藏扶疾¶
乆不成胎或受姙不能固飬痿燥不長過年不産日月¶
雖滿轉動無力或致損堕及臨産節適乖冝驚動太早¶
産時未至惡露先下及胎胞枯燥致令産難或横或逆¶
<pb:KR3e0033_WYG_009-15b>¶
痛極悶亂連日不産子死腹中腹上氷冷口唇青黒叱¶
出冷沫新産惡血上衝暈悶不省喘促汗出及瘀血未¶
盡臍腹㽲痛寒熱徃來或因産勞損虚羸未復面黄體¶
瘦心忪盗汗飲食不進漸成蓐勞入月常服壮氣飬胎¶
正順産理潤胎易産産後常服滋飬血氣和調隂陽宻¶
腠理實府藏治風虚除痼冷¶
¶
　　大麻仁(去皮一兩半)貝母　　　黄芩　　大豆黄卷¶
¶
　　粳米　　　　甘草(㣲炙赤)乾薑(炮)　肉桂(去粗皮)¶
¶
<pb:KR3e0033_WYG_009-16a>¶
　　石斛(去根)　石膏(細研各一兩)當歸(去蘆炒半兩)秦椒(㣲炒出汗一兩)¶
¶
　　右為細末煉蜜和丸如弹子大每服一丸並用温酒¶
或棗湯化下嚼亦得空心食前服¶
¶
　　榆白皮散滑胎易産治姙娠曾因漏胎去血或臨産驚¶
動太早産時未至穢露先下致使胎胞乾燥臨産艱難¶
並冝服之¶
¶
　　冬葵子　　榆白皮　　瞿麥(各一兩)木通(半兩)¶
¶
　　大麻仁(去殻)牛膝(去苖酒浸焙各三分)¶
¶
<pb:KR3e0033_WYG_009-16b>¶
　　右為粗末每服三錢水一盞半煎至八分去查温服¶
不拘時¶
¶
　　當歸丸治産後虚羸及傷血過多虚竭少氣臍腹拘急¶
痛引腰背面白脱色嗜困不眠唇口乾燥心忪煩倦手¶
足寒熱頭重目眩不思飲食或勞傷衝任内積風冷崩¶
中漏下淋瀝不斷及月水將行腰腿重疼臍腹急痛及¶
治男子婦人從髙墜下内有瘀血吐血下血等病¶
¶
　　真蒲黄(炒三分半)熟乾地黄(十兩)阿膠(搗碎炒燥)續斷¶
¶
<pb:KR3e0033_WYG_009-17a>¶
　　當歸(去㣲㣲炒)乾薑(炮)　　甘草(㣲炙赤)芎藭(各四兩)¶
¶
　　附子(炮去皮臍)白芷　　　白术(各三兩)肉桂(去皮)¶
¶
　　白芍藥(各二兩)吳茱茰(湯洗七次㣲炒三兩)¶
¶
　　右為細末煉蜜和丸如梧桐子大每服二十丸食前¶
以温酒下漸加至五十丸¶
¶
　　當歸建中湯治婦人一切血氣虚損及産後勞復虚羸¶
不足腹中㽲痛吸吸少氣少腹拘急痛引腰背時自汗¶
出不思飲食¶
¶
<pb:KR3e0033_WYG_009-17b>¶
　　當歸(四兩)　肉桂(去粗皮三兩)白芍藥(六兩)甘草(炙二兩)¶
¶
　　右粗散每服三錢水一盞半薑五片棗一枚擘碎同¶
煎至一盞去查熱服空心食前産訖直至滿月每日¶
三服令人丁壮¶
¶
　　大通真丸治氣血勞傷榮衛不足寒客經絡侵傷腑臟¶
月水不調臍腹疼痛容顔萎黄肢體瘦弱脇肋虚脹頭¶
目眩重心忪短氣食減嗜卧及因産勞傷虚羸不復風¶
冷邪氣乗虚客摶腸脇肘痛肢體疼倦乍起乍卧漸成¶
<pb:KR3e0033_WYG_009-18a>¶
勞損並宜服之産後百日内每日常服能除宿血飬新¶
血益氣補虚調和衝任不生諸疾¶
¶
　　蒼术(泔浸一宿㣲炒)蟬殻(去嘴脚㣲炒)甘草(㣲炙赤)白术¶
¶
　　白蕪荑(㣲炒)白薇　　　芎藭　　　藁本(㣲炒)¶
¶
　　乾薑(炮)　　蠶紙(燒灰二兩半)人參(去蘆)　防風(去苖义)¶
¶
　　石膏(研飛)　當歸(去蘆㣲炒)附子(炮去皮臍)澤蘭(葉)¶
¶
　　桔梗(去苗)　栢子仁(㣲炒别研)白芷(各一兩)白芍藥¶
¶
　　厚朴(去粗皮薑汁炙)山茱茰(各三分)川椒(去目閉口者㣲炒出汗一兩)¶
¶
<pb:KR3e0033_WYG_009-18b>¶
　　右件搗羅為末煉蜜為丸每一兩二錢分十九每服¶
一丸食前當歸酒研下¶
¶
　　半夏茯苓湯治姙娠惡阻心中憒悶頭目眩暈四肢怠¶
惰百莭煩疼胸膈痰逆嘔吐惡心嫌聞食氣好噉䀋酸¶
多卧少起全不進食¶
¶
　　旋復花　　陳皮(去穰麺炒)桔梗　　白芍藥¶
¶
　　人參　　　甘草(㣲炙赤)芎藭(各半兩)熟地黄(酒浸)¶
¶
　　赤茯苓(去皮各三分)　　　　半夏(湯洗十遍切焙一兩一分)¶
¶
<pb:KR3e0033_WYG_009-19a>¶
　　右挫為末每服二錢水一盞半生薑四片同煎至八¶
分去查稍熱服食前服次服茯苓丸即痰水消除便¶
能食¶
¶
　　茯苓丸治姙娠阻病心中煩憒頭目眩重憎聞食氣嘔¶
逆吐悶顛倒不安四肢困弱不自勝持常服此藥消痰¶
水令能食强力飬胎當先服半夏茯苓湯次進此藥¶
¶
　　葛根　　　枳實(去穰麸炒黄)白术　　　甘草(炙各二兩)¶
¶
　　赤茯苓(去皮)人參　　　乾薑　　　肉桂(去粗皮)¶
¶
<pb:KR3e0033_WYG_009-19b>¶
　　陳皮　　　半夏(湯洗十遍去滑切焙各一兩)¶
¶
　　右為細末煉蜜和為丸如梧桐子大每服三十丸温¶
米飲空心下食前服¶
¶
　　催生丹治産婦生理不順産育艱難或横或逆並宜服¶
之神效¶
¶
　　射香(别研)　乳香(别研極細一分)母丁香(取末一錢)¶
¶
　　兎腦髓(臘月者去皮膜研)¶
¶
　　右拌匀以兎腦和丸如雞頭穰大隂乾用油紙蜜封¶
<pb:KR3e0033_WYG_009-20a>¶
貯每服一丸温水下即時産下随男左女右手中握¶
藥丸出是驗¶
¶
　　芎藭湯治産後去血山崩暈悶不省及傷胎去血多崩¶
中去血多金瘡去血多㧞牙齒去血多不止懸虚心煩¶
眩暈頭重目暗耳聾滿塞舉頭傾倒並皆治之¶
¶
　　當歸(去蘆洗焙)　　　　芎藭(各等分)¶
¶
　　右粗散每服三錢水一盞半煎至八分去查熱服¶
¶
　　蒲黄㪚治産後惡露不快血上搶心煩悶滿急昏迷不¶
<pb:KR3e0033_WYG_009-20b>¶
省或狂言妄語氣喘欲絶¶
¶
　　乾荷葉(炙)　牡丹皮　　𤣥胡索　　生乾地黄¶
¶
　　甘草(炙各三分)　蒲黄(生二兩)¶
¶
　　右為粗末每服二錢水一盞入蜜少許同煎至七分¶
去滓温服不拘時候¶
¶
　　當歸散治産後敗血不散兒枕塊硬疼痛發歇及新産¶
乗虚風寒内摶惡路不快臍腹堅痛¶
¶
　　紅藍花　　鬼箭(去中心木)當歸(去苗炒各一兩)¶
¶
<pb:KR3e0033_WYG_009-21a>¶
　　右為粗散每服三錢酒一大盞煎至七分去滓粥食¶
前温服¶
¶
　　牛膝湯治産児已出胞衣不下臍腹堅滿脹急疼痛及¶
子死腹中不得出者亦宜服之¶
¶
　　滑石(八兩)當歸(去苖酒浸)木通(各六兩)瞿麥¶
¶
　　牛膝(去苗酒浸焙各四兩)　　冬葵子(五兩)¶
¶
　　右為粗㪚每服三錢水兩盞前至八分去滓稍熱服¶
不拘時¶
¶
<pb:KR3e0033_WYG_009-21b>¶
　　四順理中丸治新産血氣俱傷五藏暴虚肢體羸乏少¶
氣多汗纔産直至百晬每日常服壮氣補虚調飬藏氣¶
蠲除餘疾消糓嗜食¶
¶
　　甘草(炙㣲赤二兩)人參(去蘆)　乾薑(炮)　　白术(各一兩)¶
¶
　　右細末煉蜜丸如梧桐子大每三十丸米飲湯下空¶
心食前¶
¶
　　漏蘆㪚治乳婦氣脉壅塞乳汁不行及經絡凝滯乳内¶
脹痛留畜邪毒或作癰腫此藥服之自然内消乳汁通¶
<pb:KR3e0033_WYG_009-22a>¶
行¶
¶
　　漏蘆(二兩半)括蔞(十個急火燒焦存性)蛇蜕(炙十條)¶
¶
　　右為細㪚毎服二錢温酒調服不拘時良乆喫熱羮¶
湯投之¶
¶
　　大聖散治婦人血海虚冷乆無子息及産後敗血衝心¶
中風口噤子死腹中擘開口灌藥須㬰生下便得無恙¶
治墮胎腹中絞刺疼痛横生逆産胎衣不下血暈血癖¶
血滯血奔血入四肢應血藏有患及諸種風氣或傷寒¶
<pb:KR3e0033_WYG_009-22b>¶
吐逆欬嗽寒熱徃來遍身生瘡頭痛惡心經脉不調赤¶
白𢃄下乳生惡氣胎藏虚冷数曾堕胎崩中不定因此¶
成疾室女經脉不通並宜服之常服煖子宫和血氣悦¶
顔色退風冷消除萬病兼療丈夫五勞七傷虚損等病¶
¶
　　澤蘭(葉)　　石膏(研各二兩)　卷栢(去根)　白茯苓(去皮)¶
¶
　　防風(去蘆)　厚朴(去粗皮薑汁炙)細辛(去苖)　栢子仁(㣲炒)¶
¶
　　桔梗　　　呉茱茰(湯洗七次焙炒各二兩)　五味子(揀净)¶
¶
　　人參　　　藁本(去苗)　乾薑(炮)　　白芷¶
¶
<pb:KR3e0033_WYG_009-23a>¶
　　白术　　　黄茋(去苗)　川椒(去目閉口者㣲炒出汗)¶
¶
　　川烏(炮去皮臍)丹參(各三分)蕪荑(㣲炒赤)甘草(炙)¶
¶
　　川芎　　　芍藥　　　當歸(各一兩三分)白薇¶
¶
　　阿膠(碎炒燥各半兩)肉桂(一兩一分)生乾地黄(一兩)¶
¶
　　右為細末毎服二錢空心臨卧熱酒調下若急疾有¶
患不拘時候日三服¶
¶
　　黒神散治婦人産後惡露不盡胞衣不下攻衝心胷痞¶
滿或臍腹堅脹撮痛及血暈神昏眼黒口噤産後瘀血¶
<pb:KR3e0033_WYG_009-23b>¶
諸疾並皆治之¶
¶
　　乾薑(炮)　　甘草(炙)　　芍藥　　蒲黄¶
¶
　　黒豆(炒半升去皮)熟乾地黄(酒浸)當歸(去蘆酒浸)肉桂(去粗皮各四兩)¶
¶
　　右為細末毎服二錢酒半盞童子小便半盞仝煎調¶
下急患不拘時候連進二服¶
¶
　　油煎散治婦人血風勞形容憔悴肢莭困倦喘滿虚煩¶
噏噏少氣發熱汗多口乾舌澀不思飲食¶
¶
　　五加皮　　牡丹皮　　赤芍藥　　當歸(去蘆各一兩)¶
¶
<pb:KR3e0033_WYG_009-24a>¶
　　右為末毎服一錢水一盞將青銅錢一文蘸酒入藥¶
煎七分温服煎不得攪喫不得吹日三服常服能肥¶
婦人其效妙甚¶
¶
　　滋血湯治婦人勞傷過度致傷藏府衝任氣虚不能約¶
制其經血或暴下謂之崩中或下鮮血或下瘀血連日¶
不止淋瀝不斷形羸氣劣倦怠困乏並能治之(又方見後)¶
¶
　　赤石脂(火煅紅)海螵蛸(去殻)側栢(去枝各五兩)¶
¶
　　右為細末毎服二錢用熱飯飲調下一日連進三服¶
<pb:KR3e0033_WYG_009-24b>¶
即愈並不拘時此藥功效不可盡述¶
¶
　　烏金散治婦人乆無子息及数堕胎皆因衝任之脉宿¶
挾病疾經水不時暴下不止月内再行或月前月後或¶
淋瀝不斷及子藏積冷崩漏𢃄下臍下冷痛小腹急重¶
已上疾證皆令孕育不成及頭目昏眩心忪短氣並能¶
療之(又方見後)¶
¶
　　敗椶　　　烏梅　　　乾薑(三味並燒存性各五兩)¶
¶
　　右為細末毎服二錢至三錢煎烏梅湯調下崩漏甚¶
<pb:KR3e0033_WYG_009-25a>¶
者日三四服並空心食前服¶
¶
　　暖宫丸治衝任虚損下焦乆冷臍腹㽲痛月事不調或¶
來多不斷或過期不至或崩中漏血赤白𢃄下或月内¶
再行淋瀝不止𢃄下五色經脉将至腰腿沉重痛連臍¶
腹小便白濁面色萎黄肢體倦怠飲食不進漸至羸弱¶
及治子宫乆寒不成胎孕¶
¶
　　生硫黄(六兩)禹餘糧(醋淬手撚為度九兩)附子(炮去皮臍)¶
¶
　　赤石脂(火煅紅)海螵蛸(去殻各二兩)¶
¶
<pb:KR3e0033_WYG_009-25b>¶
　　右為細末以醋糊和丸如梧桐子大毎服十五丸至¶
二十丸空心食前温酒下或淡醋湯亦得¶
¶
　　琥珀澤蘭煎治婦人三十八種血氣八風五痺七疰八¶
瘕心腹刺痛中風癱瘓手足痠疼乳中結瘀姙娠胎動¶
死胎不出産衣不下敗血凑心頭旋眼花血暈自汗四¶
肢浮腫衝任乆虚絶産無嗣早晚服食或因有子經脉¶
不調赤白帯下惡心嘔逆身體瘦倦懐胎入月一日一¶
服胎滑易産¶
¶
<pb:KR3e0033_WYG_009-26a>¶
　　紫巴㦸(去心糯米炒)五茄皮(去心)　劉寄奴草(去枝)¶
¶
　　茴香(炒)　　五味子(去梗)赤芍藥　生地黄(洗去蘆)¶
¶
　　白芷　　　澤蘭葉(去梗)白芍藥　熟地黄(洗去土)¶
¶
　　白术　　　川當歸(酒浸一宿)人參(去蘆)附子(炮去皮臍)¶
¶
　　牡丹皮(去心)川芎　　　金石斛(去根剉酒浸炒)¶
¶
　　艾葉(醋炒糯米糊調成餅焙乾為末)¶
¶
　　右為細末煉蜜丸如弹子大毎服一丸用温酒磨下¶
漏胎刺痛煑糯米飲下寒熱徃來四肢煩疼煎青蒿¶
<pb:KR3e0033_WYG_009-26b>¶
酒下寒熱徃來四肢煩疼煎青蒿酒下婦人室女經¶
血不通煎紅花酒下血暈不省人事童子小便和暖¶
酒下催生雞子清和酒下血氣血塊攻刺心腹燒秤¶
鎚淬酒下傷寒及中風口噤煎麻黄湯下用被盖出¶
汗即愈心驚悸及頭疼薄荷酒下咳嗽煎桑白皮湯¶
下血風攻注渾身瘙痒頭面麻痺炒黒豆浸酒下産¶
前産後常服不生諸疾神效¶
¶
　　安胎飲治姙娠三月四月至九個月惡阻病者心中憒¶
<pb:KR3e0033_WYG_009-27a>¶
悶頭重目眩四肢沉重懈怠不欲執作惡聞食氣欲啖¶
䀋酸多睡少起嘔逆不食或胎動不安非時轉動腰腹¶
疼痛或時下血及姙娠一切疾病並皆治之(又方見後)¶
¶
　　地榆　　　甘草(㣲炙赤)茯苓(去皮)　川芎¶
¶
　　當歸(去蘆酒浸洗)白术　　　半夏(湯洗七次)黄耆(去苖)¶
¶
　　阿膠(搗碎麸炒)白芍藥　　熟地黄(各等分酒洗酒蒸焙)¶
¶
　　右為粗散毎服三錢水一盞半煎至八分去查温服¶
不拘時如或惡食但以所思之物任意與之必愈按¶
<pb:KR3e0033_WYG_009-27b>¶
姙娠禁忌勿食雞鴨子鯉魚膾兔犬驢騾山羊肉魚¶
子鼈卵雉雀桑椹又按胎教論云令母常居静室多¶
聽善言聽人講論詩書陳説禮樂耳不聽非言目不¶
視惡事心不起邪念能令生子龎厚福夀忠孝仁義¶
聰明無疾斯乃聖人所留教論故随方状以書¶
¶
　　神仙聚寳丹治婦人血海虚寒外乘風冷摶結不散積¶
聚成塊或成堅瘕及血氣攻注腹脇痛疼小腹急脹或¶
時虚鳴面色痿黄肢體浮腫經候欲行先若重病或多¶
<pb:KR3e0033_WYG_009-28a>¶
或少帶下赤白崩漏不止驚悸健忘小便頻数或下白¶
水時發虚熱盗汗羸瘦此藥不問胎前産後室女並冝¶
服之常服安心神去邪氣逐敗血飬新血令人有子¶
¶
　　沒藥(别研)　琥珀(别研)　木香(煨令取末各一兩)乳香(别研一分)¶
¶
　　辰砂(别研)　麝香(别研各一錢)當歸(洗焙取末一兩)¶
¶
　　右研令細和停滴冷熟水搗為丸毎一兩作一十五¶
丸毎服一丸温酒磨下胎息不順腹内疼痛一切難¶
産温酒和童子小便磨下産後血暈敗血奔心口噤¶
<pb:KR3e0033_WYG_009-28b>¶
舌强或惡露未盡發渇面浮煎烏梅湯和童子小便¶
磨下室女經候不調毎服半丸温酒磨下不拘時候¶
服¶
¶
　　詵詵丸治婦人衝任虚寒胎孕不成或多損堕¶
¶
　　澤蘭葉　　白术(各一兩半)肉桂(去粗皮)乾薑(炮各半兩)¶
¶
　　熟地黄(洗焙)當歸(洗焙各二兩)川芎　　　石斛(酒浸剉炒)¶
¶
　　白芍藥　　丹皮(去心)　𤣥胡索(各一兩)¶
¶
　　右為細末醋煑麫糊丸如梧子大毎服五十丸温酒¶
<pb:KR3e0033_WYG_009-29a>¶
空心下¶
¶
　　人參鼈甲丸治婦人一切虚損肌肉瘦瘁盗汗心忪欬¶
嗽上氣經脉不調或作寒熱不思飲食¶
¶
　　杏仁(湯浸去皮尖炒)人參　　　當歸(洗焙)　赤芍藥¶
¶
　　甘草(炙)　　柴胡(去苖)　桔梗(去蘆各一兩)地骨皮¶
¶
　　宣黄連(去鬚)胡黄連(各一分)肉桂(去粗皮)木香(各半兩)¶
¶
　　麝香(别研半錢)　鼈甲(一枚可重二兩者醋炙黄色為度)¶
¶
　　右為細末用青蒿一斤研爛絞取汁童子小便五升¶
<pb:KR3e0033_WYG_009-29b>¶
酒五升仝熬至二升以來次入真酥三兩白沙蜜三¶
兩再熬成膏冷方下衆藥末溲和令匀圓如梧桐子¶
大毎服五十丸温酒送下不拘時候¶
¶
　　濟危上丹(保慶集第二十一論)論産後所下過多虚極生風者盖¶
皆縁婦人以榮血為主因産血下太多氣無所主唇青¶
肉冷汗出目瞑神昏命在須臾者不可誤用風藥急冝¶
服此¶
¶
　　太隂𤣥精　五靈脂(去沙石)硫黄(老紅色者)　乳香(研)¶
¶
<pb:KR3e0033_WYG_009-30a>¶
　　已上四味各等分慢火炒焙結成研砂極細¶
¶
　　桑寄生(須要真者)陳皮(去白净)阿膠(蛤粉炒)卷栢(去根生用)¶
¶
　　已上四味各等分修事了焙乾為末¶
¶
　　右八味同研用生地黄汁和搗一千下丸如梧桐子¶
温酒或當歸酒下二十丸食前服¶
¶
　　琥珀黒龍丹治産後一切血疾淋露不快児枕不散積¶
瘕堅聚按之攫手疼痛攻心困頓垂死者但灌藥無有¶
不效驗不可言¶
¶
<pb:KR3e0033_WYG_009-30b>¶
　　五靈脂(去沙石)當歸(去蘆)　川芎¶
¶
　　乾地黄(生者)良薑¶
¶
　　已上各等分入沙鍋内赤石脂泯縫紙筋䀋泥¶
固濟封合炭火十斤煅通紅去火候冷開取鍋¶
子看成黒糟乃取出細研入後藥　一本云用¶
椽頭沙合¶
¶
　　花乳石(煅)　琥珀(研各一錢)　乳香(别研)¶
¶
　　硫黄(研各一錢半)百草霜(别研五錢)¶
¶
<pb:KR3e0033_WYG_009-31a>¶
　　右同為細末米醋煑糊丸如弹子大每服一丸炭火¶
燒通紅投生薑自然汁與無灰酒各一合小便半盞¶
研開頓服立效¶
¶
　　南嶽夫人濟隂丹治婦人血氣乆冷無子及數經堕胎¶
皆因衝任之脉虚損胞内宿挾疾病經水不時暴下不¶
止月内再行或前或後或崩中漏下三十六疾積聚癖¶
瘕臍下冷痛小便白濁以上疾證皆令孕育不成以至¶
絶嗣治産後百病百日内常服除宿血生新血令人有¶
<pb:KR3e0033_WYG_009-31b>¶
孕及生子充實亦治男子亡血諸疾¶
¶
　　秦芁　　　石斛(去根酒浸焙)藁本(去蘆)　甘草(炙)¶
¶
　　蠶布(燒灰)　桔梗(炒各二兩)　京墨(煅醋淬研)　茯苓(去皮各兩)¶
¶
　　人參(去蘆二兩)　木香(炮二兩)　桃仁(去皮尖炒一兩)香附(炒去毛)¶
¶
　　澤蘭(去梗各四兩)熟乾地黄(洗過酒蒸焙四兩)　當歸(去蘆)¶
¶
　　肉桂(去粗皮)乾薑(炮)　　細辛(去苖)　川芎¶
¶
　　牡丹皮(各一兩半)山藥　　　川椒(去目炒各三分)蒼术(泔浸去皮八兩)¶
¶
　　大豆黄卷(炒半升)　　　　糯米(炒一升)¶
¶
<pb:KR3e0033_WYG_009-32a>¶
　　一本山藥川椒各云三兩¶
¶
　　右為細末煉蜜投每兩作六丸毎服一丸細嚼空心¶
食前温酒醋湯任下¶
¶
　　琥珀黒散治産婦一切疾病産前胎死産難横生逆生¶
産後胞衣不下衣帶先斷遍身疼痛口乾心悶非時不¶
語如血暈眼昏誤以為暗風乍寒乍熱誤以為瘧疾四¶
肢浮腫誤以為水氣言語顛狂乍見鬼語神誤以為邪¶
祟腹脇脹滿嘔逆不定誤以為翻胃大便秘澁小便出¶
<pb:KR3e0033_WYG_009-32b>¶
血誤以為五淋及惡露未盡經候未還起居飲食便不¶
戒忌血氣之疾聚即成塊㪚即上衝氣急心疼咳嗽多¶
睡四肢虚熱睡驚盗汗崩中癥瘕繞臍刺痛或即面赤¶
因變骨蒸皆冝多服若産後鼻衂口鼻黒色氣起喉中¶
喘急中風口噤皆為難治須急服之凡産前冝進一兩¶
服能安神順胎産後雖無疾七日内亦進一二服能散¶
諸病或因驚恐變生他證當連服取效¶
¶
　　琥珀(别研)　硃砂(别研)　百草霜(别研各半兩)射香(研一分)¶
¶
<pb:KR3e0033_WYG_009-33a>¶
　　松木(燒)　　黒衣(灶屋塵是也)血猫灰(鯉魚鱗是也燒為末　各半兩)¶
¶
　　川當歸　　白殭蠶(炒去絲嘴各一分)新羅白附子(炮半兩)¶
¶
　　右為末毎服二錢炒薑温酒和童子小便調下食前¶
¶
　　滑胎枳殻㪚治婦人胎氣不足能令胎滑易産常服飬¶
胎益氣安和子藏治胎中一切惡疾¶
¶
　　枳殻(去穰炒二十四兩)　　　　甘草(爁六兩)¶
¶
　　右為細末毎服一錢空心沸湯㸃服入月日進三服¶
¶
　　茂香散治婦人血風藏氣頭目昏暈心煩怔忡手足¶
<pb:KR3e0033_WYG_009-33b>¶
熱疼經候不調臍腹時痛或多便利飲食減少並冝服¶
之¶
¶
　　天台烏藥　三稜(煨)　　蓬术(煨)　　天麻¶
¶
　　川當歸(去蘆)荆芥穗　　桂心(不見火)𤣥胡索¶
¶
　　厚朴(薑汁製炒)附子(炮去皮臍各一兩)¶
¶
　　右為細末每服一錢生薑汁少許和温酒調下¶
¶
　　竹茹湯治姙娠擇食嘔吐頭疼眩運顛倒痰逆煩悶四¶
肢不和並冝服之¶
¶
<pb:KR3e0033_WYG_009-34a>¶
　　橘紅(净去白)人參　　　白术(各一兩)白茯苓¶
¶
　　厚朴(薑汁製各半兩)甘草(一分)　麥門冬(去心一兩)¶
¶
　　右為麄末毎服三錢水一盞生薑五片入竹茹一塊¶
如弹子大同煎至七分去查服之¶
¶
　　琥珀丸治婦人或老或少産前産後百病及療三十六¶
種血冷七疝八瘕心腹刺痛卒中癱瘓半身不遂八風¶
十二痺等手足酸疼乳中毒結瘀血懐胎驚動傷犯不¶
安死胎不出并衣不下並冝服之¶
¶
<pb:KR3e0033_WYG_009-34b>¶
　　琥珀(研)　　辰砂(别研)　沉香　　　阿膠(碎炒)¶
¶
　　肉桂(去粗皮)石斛(去根)　附子(炮去皮臍)五味子(㨂净)¶
¶
　　川芎(各半兩)牛膝(去苖酒浸一宿)當歸(去苖炒)人參¶
¶
　　肉蓯蓉(切酒浸一宿焙)　續斷　　　沒藥(研各三分)¶
¶
　　熟地黄　　木香(各一兩)¶
¶
　　右為細末煉蜜為丸如弹子大每服一丸空心煖酒¶
調下午晚食前再服能生精血去惡血若人腹脇疼¶
痛繞臍如刀刺及嘔逆上氣築心痰毒不思飲食用¶
<pb:KR3e0033_WYG_009-35a>¶
薑汁少許和酒服諸痢及赤白帶血冷崩中下血漏¶
胎下血用生薑與艾剉炒令赤色入酒仝煎数沸去¶
查調服洩㵼不止陳米飲服澁尿諸淋煎通草燈心¶
湯服血暈不知人煎當歸酒調服上焦下冷濃煎人¶
參湯服徧身虚腫水氣煎赤小豆湯服産内二毒傷¶
寒及中風角弓反張身如板硬煎麻黄湯服使被盖¶
出汗月經不通或閒雜五色頻併而下斷續不止飲¶
食無味肌膚瘦劣面赤唇焦乍寒乍熱四肢煩疼五¶
<pb:KR3e0033_WYG_009-35b>¶
心燥熱黒䵟徧身血班赤腫走注及血風勞傷無力¶
用童子小便入薑汁少許調服常服以小便為妙若¶
恐惡心和以半酒如懐胎人於入月一日一服至産¶
下不覺疼痛或病人服至五服十服日倍飲是藥功¶
成矣其功不能具載畧述急用湯使于前¶
¶
　　皺血丸治婦人血海虚冷百病變生氣血不調時發寒¶
熱或下血過多或乆閉不通崩中不止帶下赤白癓瘕¶
癖塊攻刺疼痛小腹𦂳滿脇肋脹痛腰重脚弱面黄體¶
<pb:KR3e0033_WYG_009-36a>¶
虚飲食減少漸成勞状及經脉不調胎氣多損産前産¶
後一切病患無不治療¶
¶
　　菊花(去梗)　茴香　　　香附(炒酒浸一宿焙)芍藥¶
¶
　　當歸　　　肉桂(去粗皮)牛膝　　　蒲黄¶
¶
　　熟乾地黄　𤣥胡索(炒)　蓬术(各三兩)¶
¶
　　右為細末用烏豆一升醋煑候乾焙為末再入醋二¶
椀煑至一椀留為糊丸如梧桐子大每服二十丸温¶
酒或醋湯下血氣攻刺炒薑酒下癥塊絞痛當歸酒¶
<pb:KR3e0033_WYG_009-36b>¶
下忌鴨肉羊血此藥煖子宫能令有子¶
¶
　　内炙散治婦人産前産後一切血疾血崩虚&KR0629;腹脇㽲¶
痛氣逆嘔吐冷血冷氣凝積塊硬刺痛泄下青白或下¶
五色腹中虚鳴氣滿堅脹瀝血腰疼口吐青水頻産血¶
衰顔色青黄勞傷劣弱月經不調下血堕胎血迷血運¶
血瘕時發疼痛頭目眩暈惡血上心悶絶昏迷惡路不¶
乾體虚多汗手足逆冷並冝服之¶
¶
　　茴香　　　藿香　　　丁香皮(各一兩半)山藥¶
¶
<pb:KR3e0033_WYG_009-37a>¶
　　當歸(去蘆洗)白术　　　白芷(各八兩)藁本(去蘆)¶
¶
　　乾薑(炮)　　川芎　　　黄茋(去苗各二兩)木香(一兩)¶
¶
　　陳皮(去白四兩)　白芍藥(十兩)熟乾地黄(洗焙)¶
¶
　　肉桂(去粗皮各一兩半)¶
¶
　　右為細末毎服三錢水一盞入生薑五片陳艾一團¶
同煎至七分空心食前熱服温酒調下亦得如産後¶
下血過多加蒲黄煎服惡露不快加當歸紅花煎服¶
水㵼加白豆蔲末煎服嘔吐加藿香生薑煎上熱下¶
<pb:KR3e0033_WYG_009-37b>¶
冷加荆芥煎但是腹中虚冷血氣不和並冝服産後¶
每日一服則百病不生丈夫虚冷氣刺心痛腹疼尤¶
冝服之¶
¶
　　烏雄雞煎治婦人胎前産後諸般疾患並皆治之¶
¶
　　烏雄雞(一個)烏藥　　　石牀　　　牡丹皮¶
¶
　　人參(去蘆)　白术　　　黄茋(各一兩)川烏(炮)¶
¶
　　海桐皮　　肉桂(去粗皮)附子(炮去皮臍)白芍藥¶
¶
　　紅花　　　陳皮　　　蓬莪术(各二兩)木香¶
¶
<pb:KR3e0033_WYG_009-38a>¶
　　𤣥胡索　　琥珀　　　草果　　　肉豆蔲¶
¶
　　熟地(洗焙各半兩)蒼术(米泔浸切焙一兩半)¶
¶
　　右細剉用烏雄雞一隻湯撏去毛及腸肚将上件藥¶
安放雞肚中用新甆缾好酒一斗仝煑令乾去雞骨¶
以油单盛焙乾為細末煉蜜為丸如梧桐子大每服¶
三十丸胎前産後傷寒蜜糖酒下胎前氣悶壮熱炒¶
薑酒下赤白帶下生薑地黄煑酒下産後敗血攻心¶
童子小便炒薑酒呑下産後血塊攻築心腹疼痛𤣥¶
<pb:KR3e0033_WYG_009-38b>¶
胡索酒下胎前嘔逆薑湯下催生炒蜀葵子酒下安¶
胎鹽酒下室女經脉當通不通四肢疼痛煎紅花酒¶
下血氣攻刺心腹疼痛當歸酒下血暈椶櫚燒灰酒¶
調吞下血邪研硃砂麝香酒下血悶煎烏梅湯研硃¶
砂下子宫乆冷温酒或早湯下空腹日一服血風勞¶
人參酒吞下小腹㽲痛炒茴香䀋酒下血散四肢遍¶
身虚浮黄腫赤小豆酒下常服温酒醋湯任下並空¶
心食前服¶
¶
<pb:KR3e0033_WYG_009-39a>¶
　　白聖丹治婦人三十六病崩中漏下身瘦手足熱惡風¶
怯寒咳逆煩滿抑急短氣心脇腰背腹肚與子藏相引¶
痛漏下五色心常恐懼遇恚怒憂勞即發皆是内傷所¶
致並皆治之¶
¶
　　牡蠣(煅研)　細辛(去苖)　烏賊魚骨(燒灰)龍骨(煅研)¶
¶
　　白蘞　　　白石脂(煅)　禹餘糧(煅醋淬九遍研各一兩半)¶
¶
　　芍藥　　　石韋(去毛)　白薇　　　白芷¶
¶
　　瞿麥　　　附子(炮去皮臍)黄連(去毛)　茯苓(去皮)¶
¶
<pb:KR3e0033_WYG_009-39b>¶
　　肉桂(去粗皮)當歸(去苗)　乾薑(炮)　　人參¶
¶
　　甘草(炙各一兩)　川椒(去目及閉口者炒出汗半兩)¶
¶
　　右為細末煉蜜丸如梧桐子大每服三十丸至五十¶
丸空心温酒下¶
¶
　　暖宫丸治證與前暖宫丸同¶
¶
　　沙參(洗净)　地榆　　　黄茋　　　桔梗¶
¶
　　白薇　　　牛膝(酒浸一宿)　杜仲(去粗皮薑汁炙)白芷¶
¶
　　厚朴(去粗皮薑汁炒各半兩)　　乾薑(炮)　　細辛(去苗)¶
¶
<pb:KR3e0033_WYG_009-40a>¶
　　蜀椒(去核閉口炒出汗各一分)　附子(大者去皮臍一個)¶
¶
　　右為細末煉蜜丸如梧桐子大每服二十三十丸空¶
心温酒或棗湯吞下及療婦人子宫乆寒不成胎孕¶
¶
　　滋血湯治婦人血熱氣虚經候澀滯不通致使血聚肌¶
體麻木肌熱生瘡渾身疼倦将成勞瘵不可妄服他藥¶
但宜以此滋飬通利(治證與前滋血湯同可互觀之)¶
¶
　　馬鞭草　　荆芥穂(各四兩)　牡丹皮(一兩)赤芍藥¶
¶
　　枳殻(去心麸炒)　肉桂(去粗皮)　當歸(去苖炒)川芎(各二兩)¶
¶
<pb:KR3e0033_WYG_009-40b>¶
　　右粗㪚每四錢烏梅一個水二盞煎一盞去查食前¶
空心日四五服有此證服至半月或一月經脉自通¶
百病皆除神效¶
¶
　　安胎飲治證品味與前安胎飲同¶
¶
　　一方無半夏地榆有人參桑寄生¶
¶
　　一方無白术黄茋半夏地榆有艾葉(並各等分)¶
¶
　　右為粗㪚毎服四錢水一盞半煎至八分去查温服¶
不拘服時¶
¶
<pb:KR3e0033_WYG_009-41a>¶
　　盛隂丹治婦人血海乆虚藏腑怯弱風冷邪氣乘虚客¶
摶臍腹冷痛大便時泄或子藏挾寒乆不成孕月水不¶
調乍多乍少或月前月後淋瀝不止帯下五色或閉斷¶
不通結聚疝瘕面體少色飲食進退肌肉消瘦百莭酸¶
疼時發寒熱月水将行臍腹先痛皮膚燥澀面生䵟□¶
頭皮腫痒髪随梳落或産後勞損未復顔色枯瘁飲食¶
無味漸成蓐勞並能治之¶
¶
　　方與前南嶽魏夫人濟隂丹同¶
¶
<pb:KR3e0033_WYG_009-41b>¶
　　妙應丹(一名延齡丹)治婦人衆病無所不治¶
¶
　　晩蠶沙(炒)　鯉魚鱗(燒為末)當歸(去蘆)　石膏(煅研)¶
¶
　　澤蘭(去梗)　附子(炮去皮臍)木香(炮各二兩)　川芎¶
¶
　　防風(去蘆义)蕪荑(炒)　　馬牙硝(燒)　人參¶
¶
　　黄茋　　　川椒(㣲炒)　栢子仁(㣲炒别研)白薇¶
¶
　　蝉蜕(去足洗焙)㯽榔(不見火各一兩)厚朴(去粗皮薑製)藁本¶
¶
　　白薑(炮)　　甘草(炙赤各三兩)吳茱茰(湯洗七次)紅花(炒各半兩)¶
¶
　　熟乾地黄(洗酒浸蒸焙一兩)¶
¶
<pb:KR3e0033_WYG_009-42a>¶
　　右為末煉蜜溲和杵数千下丸如弹子大每服一丸¶
血瘕塊痛綿灰酒下催生温酒呑細下血勞血虚桔¶
梗酒下血崩椶櫚灰酒下血氣痛炒白薑酒下血風¶
荆芥酒下血暈悶絶胎死腹中胞衣不下並用生地¶
黄汁童子小便酒各一盞煎二沸調下常服醋湯温¶
酒化下並空心食前服¶
¶
　　人參飬血湯丸治女人禀受怯弱血炁虚損常服補衝¶
任調血脉宣壅破積退邪熱除寒痺緩中下堅脹安神¶
<pb:KR3e0033_WYG_009-42b>¶
潤顔色通炁散悶兼治婦人懐身腹中絞痛口乾不食¶
崩傷眩暈及産出月羸瘦不復常者¶
¶
　　烏梅肉(三兩)　熟乾地黄(五兩)當歸(去苗三兩)　人參¶
¶
　　川芎　　　赤芍藥　　菖蒲(㣲炒各一兩)¶
¶
　　右為細末蜜溲杵数千下丸如梧桐子大每服五十¶
丸至百丸温酒米湯下食前服¶
¶
　　牡丹散治血虚勞倦五心煩熱肢體疼痛頭目昏重心¶
忪頰赤口燥咽乾發熱盗汗減食嗜卧及血熱相搏月¶
<pb:KR3e0033_WYG_009-43a>¶
水不利臍腹脹痛寒熱如瘧乂治室女血弱隂虚榮衛¶
不和痰嗽潮熱肌體羸瘦漸成骨蒸¶
¶
　　乾漆(炒二兩)　蘓木　　　鬼箭(各一分)　桂心¶
¶
　　甘草(半鹽湯炙半生)當歸　　　牡丹皮　　芍藥¶
¶
　　陳皮(去白)　紅花　　　𤣥胡索(炒)　烏藥¶
¶
　　沒藥(别研令細各一兩)¶
¶
　　蓬莪术(炮一分)¶
¶
　　右為末每服二錢水一盞煎至七分不拘時候¶
¶
<pb:KR3e0033_WYG_009-43b>¶
　　紅花當歸散治婦人血藏虚竭或積瘀血經候不行或¶
斷續不定時作腹疼腰胯疼重攻刺小腹𦂳硬室女月¶
經不通並冝服之¶
¶
　　劉寄奴草(五兩)當歸(去蘆)　牛膝(酒浸)　甘草(炙)¶
¶
　　紫葳　　　紅花　　　蘇木(各二兩)　白芷¶
¶
　　肉桂(去粗皮各一兩半)　　　　赤芍藥(九兩)¶
¶
　　右為細末毎服三錢熱酒調下空心臨卧各一服若¶
血乆不行濃煎紅花酒調下有孕不可服¶
¶
<pb:KR3e0033_WYG_009-44a>¶
　　烏金散治産後血迷血暈敗血不止淋瀝不斷臍腹疼¶
痛頭目眩無力多汗又治崩中下血過多不止者並冝¶
服之¶
¶
　　麒麟竭　　百草霜　　亂髪(要男子者燒灰)𤣥胡索¶
¶
　　鯉魚鱗(燒為末)松墨(煅醋淬)當歸(去蘆)　赤芍藥¶
¶
　　肉桂(去粗皮)¶
¶
　　右等分搗羅為末毎服三錢温酒調下¶
¶
　　艾煎丸治崩傷淋瀝小腹滿痛¶
¶
<pb:KR3e0033_WYG_009-44b>¶
　　人參　　　川芎　　菖蒲(莭蜜炒各一兩)當歸¶
¶
　　山茱茰(湯洗各七錢半)　　　熟乾地黄　芍藥(白各一兩半)¶
¶
　　熟艾(糯米飲調作餅焙乾四兩)¶
¶
　　右為末煑酒糊為丸如梧桐子大毎服五十丸酒飲¶
任下常服補榮衛固經脉¶
¶
　　當歸芍藥散治姙娠腹中絞痛心下急滿及産後血暈¶
内虚炁乏崩中乆痢並冝服之¶
¶
　　當歸　　　茯苓(去皮)　白木(各二兩)　川芎¶
¶
<pb:KR3e0033_WYG_009-45a>¶
　　澤㵼(各四兩)　白芍藥(八兩)¶
¶
　　右為末每服二錢温酒調下食前服常服通暢血脉¶
不生癰瘍消疾飬胃明目益津¶
¶
　　調經散治産後敗血乘虚停積於五藏循經流入於四¶
肢留滯日深腐壊如水漸致身體面目浮腫又治因産¶
敗血上干於心不受觸致心煩燥卧起不安如見鬼神¶
言語顛倒並冝服之¶
¶
　　當歸(去蘆)　肉桂(去粗皮)沒藥(別研)　琥珀(别研)¶
¶
<pb:KR3e0033_WYG_009-45b>¶
　　赤芍藥(各一兩)細辛(去苖)　麝香(别研各半兩)¶
¶
　　右搗為細末入研藥匀毎服一錢温酒入生薑汁少¶
許調匀服大抵産後虚浮醫人不識便作水氣治之¶
及治水氣多以導水藥極是虚人夫産後既虚又以¶
藥虚之是謂重虚徃徃因致枉天但服此藥血行腫¶
消即愈¶
¶
　　調中湯治産後腸胃虚極寒邪所侵及未滿月飲冷當¶
風乘虚襲留於肓膜㪚於腹脇腹痛作陣或如錐刀所¶
<pb:KR3e0033_WYG_009-46a>¶
刺流入大腸水榖不化洞㵼腸鳴或下赤白胠脇䐜脹¶
或走痛不定急冝服之¶
¶
　　當歸　　　肉桂(去粗皮)川芎　　　白芍藥¶
¶
　　附子(炮)　　良薑(各一兩)甘草(炙半兩)¶
¶
　　右為剉散毎服三錢水三盞煎至一盞去滓熱服¶
¶
　　旋覆湯治産後傷風感寒暑濕欬𠻳喘漏痰涎壅塞坐¶
卧不寜¶
¶
　　旋覆花　　前胡　　　麻黄(去莭)　甘草(炙)¶
¶
<pb:KR3e0033_WYG_009-46b>¶
　　赤芍藥　　杏仁(去皮尖麸炒)茯苓(去皮)　荆芥(去梗)¶
¶
　　五味子　　半夏¶
¶
　　右各等分為粗末毎服四大錢水一盞半薑五片棗¶
一枚煎至七分去查食前服¶
¶
　　黒龍丹治證品味與前琥珀黒龍丹同¶
¶
　　人參當歸散治産後去血過多血虚則隂虚隂虚生内¶
熱内熱曰煩其證心胸煩滿吸吸短氣頭痛悶亂骨莭¶
疼痛晡時輙甚與大病後虚煩相類急冝服之¶
¶
<pb:KR3e0033_WYG_009-47a>¶
　　乾地黄　　人參　　　當歸　　　肉桂(去粗皮)¶
¶
　　麥門冬(去心各一兩)　　　　白芍(二兩)¶
¶
　　右為粗散每服四大錢水二盞先将粳米一合淡竹¶
葉十片煎至一盞去米葉入藥并棗三枚煎七分去¶
查食前服地黄宜生乾者虚甚則用熟者¶
¶
　　當歸飬血丸治産後惡血不散發歇疼痛及惡露不快¶
臍腹堅脹兼室女經候不匀赤白𢃄下心腹腰脚疼痛¶
¶
　　當歸　　　丹皮　　　赤芍藥　𤣥胡索(炒各二兩)¶
¶
<pb:KR3e0033_WYG_009-47b>¶
　　肉桂(一兩)¶
¶
　　右為細末蜜丸如梧桐子大温酒米飲下三十丸食¶
前温服痛甚細嚼嚥下¶
¶
　　四神散治産後留血不消積聚作塊急切疼痛猶如遁¶
尸及心腹絞痛作痢¶
¶
　　當歸　　　乾薑(炮)　　川芎　　　赤芍藥¶
¶
　　右等分搗為末毎服二三錢温酒調下¶
¶
　　當歸黄茋湯治産後腰脚疼痛不可轉側壮熱自汗體¶
<pb:KR3e0033_WYG_009-48a>¶
强氣短¶
¶
　　當歸(去苗三兩)　黄茋　　　芍藥(各二兩)¶
¶
　　右粗末每四大錢水一盞半薑五片煎七分去查食¶
前温服¶
¶
　　神授散治産後一切疾病不問大小以至危篤者¶
¶
　　陳橘皮(去白)牡丹皮　　桂心　　　青皮(去白)¶
¶
　　白芍藥(各五兩)紅花(一兩半)　百合(水浸洗)乾薑(炮)¶
¶
　　炙甘草　　當歸　　　川芎(各二兩半)　神麴(炒)¶
¶
<pb:KR3e0033_WYG_009-48b>¶
　　人參(去蘆)　麥蘖(炒各三兩)¶
¶
　　右為末毎服二錢水一盞薑三片棗一個煎至七分¶
空心服孕婦不冝服(一本不用紅花)¶
¶
　　小地黄丸治姙娠酸心吐清水腹痛不能飲食¶
¶
　　人參(去蘆)　　　　　　乾薑(炮各等分)¶
¶
　　右為末用生地黄汁丸如梧子大毎服五十丸米湯¶
下食前服¶
¶
　　交感地黄煎丸治婦人産前産後眼見黒花或即發狂¶
<pb:KR3e0033_WYG_009-49a>¶
如見鬼状胞衣不下失音不語心腹脹滿水榖不化口¶
乾煩渇寒熱徃來口内生瘡咽中腫痛心虚忪悸夜不¶
得眠産後中風角弓反張面赤牙闗𦂳急崩中下血如¶
豚肝状臍腹㽲痛血多血少結為癥瘕恍惚昏迷四肢¶
腫滿産前胎不安産後血刺痛皆治之¶
¶
　　生地黄(净洗研以布裂汁留查以生薑汁炒地黄查以地黄汁炒生薑查各至乾焙為末為¶
¶
　　度)生薑(净洗爛研以布裂汁留查　　　各二斤)𤣥胡索(拌糯米炒赤去米)¶
¶
　　當歸(去苗)　琥珀(别研各一兩)　蒲黄(炒香四兩)¶
¶
<pb:KR3e0033_WYG_009-49b>¶
　　右為末蜜丸弹子大當歸湯化下一丸食前服¶
¶
　　加減呉茱茰湯證治與呉茱茰湯同此方極妙¶
¶
　　防風(去蘆义)乾薑(炮)　當歸(去蘆酒浸炒)牡丹皮¶
¶
　　桂心(不見火)茯苓(去皮)甘草(炙)　　麥門冬(去心)¶
¶
　　半夏(湯洗七次)桔梗(炒)　細辛(去苖各一兩)¶
¶
　　呉茱茰(湯洗七次炒三兩)¶
¶
　　右為粗末毎服四錢水一盞半煎七分去查食前熱¶
服¶
¶
<pb:KR3e0033_WYG_009-50a>¶
　　熟乾地黄湯治産後虚渇不止少炁脚弱眼昏頭眩飲¶
食無味¶
¶
　　熟乾地黄(浄洗酒浸蒸焙一兩)人參(三兩)　甘草(炙半兩)¶
¶
　　括蔞(四兩)　　　　　　麥門冬(去心二兩)¶
¶
　　右為剉㪚每服四錢水二盞糯米一撮生薑三片棗¶
三枚煎七分去查食前服¶
¶
　　阿膠枳殻丸治産後虚羸大便秘澀¶
¶
　　阿膠(碎炒)　枳殻(浸去穰麩炒各二兩)　　滑石(研飛為衣半兩)¶
¶
<pb:KR3e0033_WYG_009-50b>¶
　　右為末煉蜜丸如梧桐子大毎服二十丸温水下半¶
日來未通再服¶
¶
　　失笑散治産後心腹痛欲死者百藥不愈效服此頓愈¶
¶
　　蒲黄(炒香)　五靈脂(酒研淘去沙土各等分為末)¶
¶
　　右先用釅醋調二錢熬成膏入水一盞煎七分食前¶
熱服¶
¶
　　增損四物湯(易簡方)治婦人炁血不足四肢怠惰乏力少¶
炁兼治産後下血過多榮衛虚損隂陽不和乍熱並皆¶
<pb:KR3e0033_WYG_009-51a>¶
服之¶
¶
　　當歸　　　川芎　　　人參　　　乾薑(炮)¶
¶
　　甘草(炙)　　白芍藥(各等分)¶
¶
　　右㕮咀每服四錢水一盞煎至六分去查熱服若産¶
後寒熱腹中刺痛則有敗血當用五積散加醋煎及¶
大聖㪚服之若所下過多猶有刺痛亦冝服此二藥¶
一方治經血凝滯腹内血炁作疼用四物湯加莪术¶
官桂等分名六合湯一方治下血不止及姙婦胎動¶
<pb:KR3e0033_WYG_009-51b>¶
加熟艾乾薑甘草阿膠黄茋等分名膠艾湯一法治¶
血利止加膠艾治産後血摶口乾煩渴加括蔞麥門¶
冬煩熱小便澀大便秘加大黄桃仁湯脇脹加厚朴¶
枳實虚煩不得睡加竹葉人參大渴煩燥加知母石¶
膏一方治婦人血虚心腹㽲痛不可忍者去地黄加¶
乾薑名四神湯大率産後不問下血多少須日進黒¶
神散三服下血少者以大聖散間之至二臘以後腹¶
内畧無疼痛方服四物湯建中湯之類若早服之則¶
<pb:KR3e0033_WYG_009-52a>¶
補住散血為後患不淺黒神大聖非逐血藥但能推¶
陳致新多服不妨今人徃徃疑其逐血性寒則不然¶
看其用藥可見矣若惡血去多徐徐補之亦不為晚¶
不可姑息以貽後患且如古方用四順理中丸為産¶
後進食之劑既用蜜丸又倍甘草其甜特甚豈能快¶
脾不若只用理中湯少損甘草素有痰飲者二陳湯¶
之類服之為佳且如姙婦惡阻古方有茯苓丸茯苓¶
湯内有地黄竹茹川芎軰定能定嘔服之則愈見增¶
<pb:KR3e0033_WYG_009-52b>¶
極大抵惡阻皆由素有痰飲以致之可用二陳湯改¶
名小茯苓湯用之極效不可不知¶
¶
　　成煉鍾乳㪚治乳婦炁少血衰脉澀不行乳汁絶少¶
¶
　　鍾乳粉¶
¶
　　右用燒煉者每服二錢濃煎蘆漏湯調下¶
¶
　　猪蹄湯治娠婦炁少血衰脉澀不行絶無乳汁¶
¶
　　猪蹄(一隻)　　　　　　通草(五兩)¶
¶
　　右将猪蹄净洗依食法事治次用水一斗用通草浸¶
<pb:KR3e0033_WYG_009-53a>¶
煑得四五升取汁飲如乳不下再服之為妙¶
¶
　　産圖¶
¶
　　入月安産圖　凡産於入月一日貼在卧閣内正地壁¶
　凡安産藏衣方位並於卧閣内分布　凡逐月安産¶
藏衣避忌神殺方位随莭炁更換候交得次月莭即換¶
次月産圖　凡産訖棄潑穢汚不净之水並随藏衣之¶
方所向不拘逺近棄之切忌向閉肚之方也¶
¶
　　體元子借地法呪曰東借十歩　西借十歩　南借十¶
<pb:KR3e0033_WYG_009-53b>¶
歩　北借十歩　上借十歩　下借十歩壁方之中¶
四十餘歩安産借地恐有穢汚或有東海神王或有¶
西海神王或有南海神王或有北海神王或有日逰¶
将軍白虎夫人逺去十丈軒轅招摇舉髙十丈天符¶
地軸入地十丈令此地空閑産婦某氏安居無所妨¶
礙無所畏忌諸神擁䕶百邪逐去急急如律勅¶
¶
　　禁草法鋪草及氊褥訖咒曰鐡鐡湯湯非公所當是王¶
一言得之銅一言得之鐡子母相生俱蔑鐡急急如¶
<pb:KR3e0033_WYG_009-54a>¶
律令¶
¶
　　禁水法與産時貯水呪曰　南無三寳水　水在井中¶
為井水　水在河中為河水　水為器中為净水¶
水在法中為真水自知非真莫當真水¶
¶
　　以净持濁　以正治邪　日逰月煞　五土将軍¶
¶
　　青龍白虎　朱雀𤣥武　招摇天狗　軒轅女妭¶
¶
　　天吞地吞　懸尸閉肚　六甲禁諱　十二神王¶
¶
　　土符伏神　各安所在　不得動静　不得忌干¶
¶
<pb:KR3e0033_WYG_009-54b>¶
　　若有動静　若有忌干　施以神呪　當攝汝形¶
¶
　　阿佉尼阿　毗羅莫多梨婆地梨沙訶¶
¶
　　産前将䕶法¶
¶
　　按諸家産論云凡産婦入月切忌飲酒恐産時心神¶
昏亂臨産之時不可令傍人喧擾大小怱忙虚致驚¶
動産母祗可令熟事産婆及稳當謹卓老成親宻三¶
兩人扶持産母初覺腹痛且冝任意坐卧勉强飲食¶
恐致臨産氣力虚羸若腹痛漸甚唯且熟忍仍可按¶
<pb:KR3e0033_WYG_009-55a>¶
莭次漸服&KR0632;胎榆白皮散一二服服藥之法慎勿太¶
早須得其時又傍人不得逼廹且須令人扶䇿徐徐¶
而行若行歩稍難即凭物而立須㬰扶䇿再行直至¶
腹痛連腰相引作陣痛頻即服催生丹一服更且勉¶
强扶行陣痛轉甚難以立認是産時将至即服催生¶
符畢然後安詳上草上草之時慎勿傷早若太早則¶
子在腹中難以轉又須仔細體候直待兒逼欲生然¶
後令抱腰而抱腰之人不得傾斜則兒得順其理自¶
<pb:KR3e0033_WYG_009-55b>¶
然易産也又有卧産者亦待卧定背平着席體不偃¶
曲則子不失其道苟或不能依此莭適必致産難縱¶
或幸免必須變生諸疾¶
¶
　　産後将䕶法¶
¶
　　按經云婦人非止臨産須憂至於産後大須将理慎¶
勿以産時無他乃縱心恣意無所不犯犯時㣲若秋¶
毫感病重于嵩岱且纔得分娩切忌問是男是女看¶
血之多少随即服治血暈藥良乆喫粥服四順理中¶
<pb:KR3e0033_WYG_009-56a>¶
丸便令人從心下按至臍腹日五七次若有疾證即¶
随證服藥粥藥相間頻頻服餌且冝閉目而坐背後¶
倚物左右看承常令直立兩膝雖時眠睡頻令喚覺¶
過一復時方得上牀亦須立膝髙榰牀頭厚鋪裀褥¶
遮圍四向窒塞孔隙恐遇賊風一臘之内常聞醋烟¶
以防暈悶一臘之後漸加滋味或以羊肉及雌雞煮¶
取濃汁作糜粥直至百晬常服當歸丸當歸建中湯¶
四順理中丸日各一兩服以飬藏炁補血脉兩臘之¶
<pb:KR3e0033_WYG_009-56b>¶
後方得食糜爛肉食滿月之内尤忌任意飲食觸冐¶
風寒恣情喜怒梳頭用力髙聲作勞工巧之類及上¶
厠便溺如此莭飬将攝以至百晬始得炁血和調腑¶
藏平復設不依此即致産後餘疾¶
¶
¶
¶
¶
　　太平惠民和劑局方卷九¶
¶

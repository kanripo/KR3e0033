# -*- mode: mandoku-view -*-
#+TITLE: 太平惠民和劑局方
#+DATE: 2019-03-29 21:04:37.205431
#+PROPERTY: ID KR3e0033
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR3e0033_WYG_000-1a>¶
　　欽定四庫全書　　　　　子部五¶
¶
　　太平惠民和劑局方　　　醫家類¶
¶
　　提要¶
¶
　　(臣)等謹案太平惠民和劑局方十卷舊本題¶
宋庫部郎中提轄措置藥局陳師文等奉勅¶
編案王應麟玉海云大觀中陳師文等校正¶
和劑局方五卷二百九十七道二十一門晁¶
公武讀書志云大觀中詔通醫刋正藥局方¶
<pb:KR3e0033_WYG_000-1b>¶
書閲嵗書成校正七百八字増損七十餘方¶
又讀書後志曰太醫局方十卷元豐中詔天¶
下髙手醫各以得效秘方進下太醫局驗試¶
依方製藥鬻之仍摹本傳于世是大觀之本¶
實因神宗時舊本重修故公武有校正増損¶
之語也然此本止十四門而方乃七百八十¶
九考玉海又載紹興十八年閏八月二十三¶
日改熟藥所為太平惠民局二十一年十二¶
<pb:KR3e0033_WYG_000-2a>¶
月十七日以監本藥方頒諸路此本以太平¶
惠民為名是紹興所頒之監本非大觀之舊¶
矣其中又有寶慶淳祐續添諸方更在紹興¶
之後兼附用藥總論指南三卷皆從圖經本¶
艸抄撮增入亦不知何時所加陳振孫書録¶
解題稱和劑局方其後時有増補殆指此類¶
歟戴良九靈山人集有丹溪翁朱震亨𫝊曰¶
時方盛行陳師文裴宗元所定大觀二百九¶
<pb:KR3e0033_WYG_000-2b>¶
十七方翁窮晝夜是習既而悟曰操古方以¶
治今病其勢不能以盡合將起度量立規¶
矩稱權衡必也素難諸經乎又稱震亨得羅¶
知悌之學以歸諸醫泥陳裴之學者聞其言¶
大驚而笑且排及治許謙末疾良驗笑且排¶
者始皆心服是此書盛行于宋元之間至震¶
亨局方發揮出而醫學始一變也又岳珂程¶
史曰和劑局方乃當時精集諸家名方凡幾¶
<pb:KR3e0033_WYG_000-3a>¶
經名醫之手至提領以從官内臣㕘校可謂¶
精矣然其間差訛者亦自不少且以牛黄清¶
心丸一方言之凡用藥二十九味寒熱訛雜¶
殊不可曉嘗見一名醫云此方祇前幾味至蒲黄¶
而止自乾山藥以下凡二十一味乃補虚門¶
中山芋丸當時不知縁何誤寫在此方之後¶
困循不曽改正余因其説而考之信然如此¶
之類必多有之云云是併不能無所舛誤矣¶
<pb:KR3e0033_WYG_000-3b>¶
然歴代相傳専門禁方多在是焉在用者詳¶
審而已必因噎而廢食則又一偏之見矣乾¶
隆四十五年十二月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
